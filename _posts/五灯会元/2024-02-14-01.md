---
layout: post
title: "弥勒菩萨东土应化事迹"
categories: "五灯会元"
---

<h2>弥勒菩萨东土应化事迹</h2>

<cite>《五灯会元》</cite>有载：『【繁体】明州奉化縣<strong style="color: red;">布袋和尚</strong>，自稱契此；形裁<dfn title="腲脮：形容肥貌。"><ruby>腲<rp>（</rp><rt>wěi</rt><rp>）</rp></ruby><ruby>脮<rp>（</rp><rt>něi</rt><rp>）</rp></ruby></dfn>蹙額<dfn title="皤腹：指大腹。"><ruby>皤<rp>（</rp><rt>pó</rt><rp>）</rp></ruby>腹</dfn>，出語無定寢臥隨處。常以杖荷一布囊并破席，凡供身之具盡<dfn title="貯：指积藏、蓄积。"><ruby>貯<rp>（</rp><rt>zhù</rt><rp>）</rp></ruby></dfn>囊中。入<dfn title="鄽（同“缠”）肆：泛指街市店铺。"><ruby>鄽<rp>（</rp><rt>chán</rt><rp>）</rp></ruby><ruby>肆<rp>（</rp><rt>sì</rt><rp>）</rp></ruby></dfn>聚落見物則乞；或<dfn title="醯醢：指用鱼肉等制成的酱。"><ruby>醯<rp>（</rp><rt>xī</rt><rp>）</rp></ruby><ruby>醢<rp>（</rp><rt>hǎi</rt><rp>）</rp></ruby></dfn><dfn title="魚菹：指鱼酱。">魚<ruby>菹<rp>（</rp><rt>zū</rt><rp>）</rp></ruby></dfn><dfn title="纔（才）：指方、始。"><ruby>纔<rp>（</rp><rt>cái</rt><rp>）</rp></ruby></dfn>接入口，分少許投囊中。時號長汀子。

（①）一日，有僧在師前行，師乃<dfn title="拊：同“抚”，指拍。"><ruby>拊<rp>（</rp><rt>fǔ</rt><rp>）</rp></ruby></dfn>其背；僧回首，師曰：乞我一紋錢。曰：道得即與汝一紋。師放下布袋叉手而立。（②）白鹿和尚問：如何是布袋。師便放下布袋。曰：如何是布袋下事？師負之而去。（③）先保福和尚問：如何是佛法大意。師放下布袋叉手。福曰：為<dfn title="秖（只）：恰、仅仅。"><ruby>秖<rp>（</rp><rt>zhǐ</rt><rp>）</rp></ruby></dfn>如此？為更有向上事？師負之而去。（④）師在街衢立。有僧問：和尚在這裏作甚麼。師曰：等箇人。曰：來也來也。師曰：汝不是這箇人。曰：如何是這箇人。師曰：乞我一文錢。

師有歌曰：
<blockquote>秖箇心心心是佛，十方世界最靈物；<br>
縱橫妙用可憐生，一切不如心真實。<br>
騰騰自在無所為，閑閑究竟出家兒；<br>
若覩目前真大道，不見纖毫也大奇。<br>
萬法何殊心何異，何勞更用尋經義，<br>
心王本自絕多知，智者秖明無學地；<br>
非聖非凡復若何，不強分別聖情孤。<br>
無價心珠本圓淨，凡是異相妄空呼；<br>
人能弘道道分明，無量清高稱道情。<br>
<dfn title="擕（携）：指带。"><ruby>擕<rp>（</rp><rt>xié</rt><rp>）</rp></ruby></dfn><dfn title="錫：指锡杖。">錫</dfn>若登故國路，莫愁諸處不聞聲。</blockquote>

又有偈曰：
<blockquote>是非憎愛世偏多，子細思量柰我何，<br>
寬却肚腸須忍辱，豁開心地任從他。<br>
若逢知己須依分，縱遇冤家也共和；<br>
若能了此心頭事，自然證得六波羅。</blockquote>

<blockquote><strong style="color: orange;">我有一布袋，虗空無罣礙，<br>
展開遍十方，入時觀自在。</strong><br>
吾有三寶堂，裏空無色相，<br>
不高亦不低、無遮亦無障；<br>
學者體不如，來者難得樣。<br>
智慧解安排，千中無一匠；<br>
四門四果生，十方盡供養。<br>
吾有一軀佛，世人皆不識；<br>
不塑亦不裝、不雕亦不刻，<br>
無一滴灰泥、無一點彩色，<br>
人畫畫不成、賊偷偷不得，<br>
體相本自然，清淨非<dfn title="拂拭：指揩擦。"><ruby>拂<rp>（</rp><rt>fú</rt><rp>）</rp></ruby><ruby>拭<rp>（</rp><rt>shì</rt><rp>）</rp></ruby></dfn>，<br>
雖然是一軀，分身千百億。</blockquote>

又有偈曰：
<blockquote>一鉢千家飯，孤身萬里遊；<br>
青目覩人少，問路白雲頭。</blockquote>

梁貞明三年丙子三月，師將示滅，於岳林寺東廊下，端坐磐石而說偈曰：<strong style="color: red;">彌勒真彌勒，分身千百億；時時示時人，時人自不識。</strong>偈畢安然而化。其後復現於他州，亦負布袋而行，四眾競圖其像。』
